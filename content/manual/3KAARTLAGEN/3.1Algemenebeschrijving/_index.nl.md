---
title: "3.1 Algemene beschrijving"
date: 2025-11-10
draft: false    
weight: 10
---

In QGIS kan je meerdere kaartlagen toevoegen of maken. De kaartlagen kan je linksonder (Figuur 3.1) in het scherm vinden. Door op het vakje voor de laagnaam te klikken kan je de lagen zichtbaar maken op de kaart of juist onzichtbaar. 



De kaartlagen worden over elkaar gelegd op de kaart waarbij de bovenste kaartlaag in de kaartlagenlijst bovenop alle andere kaartlagen wordt weergeven en de kaartlaag onderaan de lijst wordt onder alle andere lagen geprojecteerd (daarom is dit ook vaak de achtergrondkaart).



Als een kaartlaag niet zichtbaar is, maar wel aangevinkt staat, dan kan je deze laag naar boven slepen in de kaartlagenlijst. Dit doe je door de kaartlaag naar boven te slepen met de linkermuisknop en op de juiste locatie los te laten. Het toevoegen van een kaartlaag uit een ander GIS-bestand werkt ook zo (zie 11.11 Kaartlaag toevoegen vanuit een ander Qgis bestand).



<div style="line-height:1.5; margin:0; padding:0;margin-bottom:1em; ">
  <img src="3.1image.svg" style="display:block; margin:0;" />
  <span style="font-size:0.8em; display:block; margin:0;">Figuur 3.1</span>
</div>




QGIS kent twee soorten kaartlagen. Dat zijn vectorlagen en rasterlagen.



Een **vectorlaag** vertegenwoordigt een geografisch object met duidelijke grenzen en vormen zoals, punten, lijnen en polygonen. Zo worden deze lagen gebruikt voor het weergeven van wegen, gebouwen en administratieve grenzen. Een toepassing van een vectorlaag is het intekenen van de projectlocatie of het intekenen van onderzoekspunten.



Een **rasterlaag** vertegenwoordigt een bestaat uit een raster van cellen. Elke cel heeft een eigen waarde die een waarde van die locatie vertegenwoordigt. Zo is een rasterlaag handig voor het weergeven van continue gegevens zoals temperatuur, hoogte of fotoâ€™s. De hoogtekaart en topotijdreiskaarten zijn goede voorbeelden van rasterlagen waar wij veel mee werken.



